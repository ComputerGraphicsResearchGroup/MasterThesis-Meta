# MasterThesis-Meta

## About

| Course                           | Program                                                               |
|----------------------------------|-----------------------------------------------------------------------|
| [Masterproef (B-KUL-H04J4A)](https://onderwijsaanbod.kuleuven.be/syllabi/n/H04J4AN.htm#activetab=doelstellingen_idp34672)     | Master in de ingenieurswetenschappen: computerwetenschappen           |
| [Master's Thesis (B-KUL-H0N17A)](https://onderwijsaanbod.kuleuven.be/syllabi/e/H0N17AE.htm#activetab=doelstellingen_idp598512) | Master of Engineering: Computer Science                               |
| [Masterproef (B-KUL-H03H9A)](https://onderwijsaanbod.kuleuven.be/syllabi/n/H03H9AN.htm#activetab=doelstellingen_idp1592416)     | Master in de ingenieurswetenschappen: wiskundige ingenieurstechnieken |
| [Master's Thesis (B-KUL-H0M89A)](https://onderwijsaanbod.kuleuven.be/syllabi/e/H0M89AE.htm#activetab=doelstellingen_idp117312) | Master of Mathematical Engineering                                    |
| [Masterproef (B-KUL-G0G88A)](https://onderwijsaanbod.kuleuven.be/syllabi/n/G0G88AN.htm#activetab=doelstellingen_idm1256784)     | Master in de toegepaste informatica                                   |

## Inleiding

Vooraleerst: Proficiat en hoera aan alle studenten die geselecteerd zijn om een thesis uit te werken bij de Computer Graphics Research Group. Hier vinden jullie een overzicht van hoe jullie tijdens de zomermaanden - naast van de zon of de tweede zit te genieten - al een ideale basis kunnen leggen voor het thesiswerk bij ons in de groep. Een gedetailleerde uitleg van hoe de begeleiding er tijdens het jaar zal uitzien (en wat de deliverables zijn) volgt later.

Met vriendelijke groeten, tot gauw, en alvast heel veel succes,

De Computer Graphics Research Group

## Voorbereidend werk

### Papers
Relevante literatuur voor graphics-topics kan gevonden worden op de website van [Ke-Seng Huang](http://kesen.realtimerendering.com/). Deze website geeft een goed overzicht van de recente researchliteratuur. Duik hierin om gedurende de vakantie zo breed mogelijk te lezen over je onderwerp. Beperk je niet tot je eigen topic, maar probeer een zo breed mogelijk beeld van graphics te verwerven. Zeker aan te raden is alles wat min of meer betrekking kan hebben op je eigen onderwerp van de conferenties SIGGRAPH, SIGGRAPH Asia, en EUROGRAPHICS van de laatste jaren te lezen.

### Google Scholar
Maak je vertrouwd met [Google Scholar](https://scholar.google.be/). Het is een excellente search engine om zowel voorwaarts en achterwaarts te zoeken in referenties van artikels.

### Fundamenten van Computergrafiek (B-KUL-G0Q66C)
Indien je [Fundamenten van Computergrafiek (B-KUL-G0Q66C)](https://onderwijsaanbod.kuleuven.be/syllabi/n/G0Q66CN.htm#activetab=doelstellingen_idp1547392) nog niet gevolgd hebt, is het absoluut noodzakelijk om dit bij te werken gedurende de zomervakantie. De vakinhoud van [Fundamenten van Computergrafiek (B-KUL-G0Q66C)](https://onderwijsaanbod.kuleuven.be/syllabi/n/G0Q66CN.htm#activetab=doelstellingen_idp1547392) onder de knie hebben is het absolute minimum om aan een graphicsthesis te kunnen beginnen.

Enkele nuttige bronnen die hierbij kunnen helpen. (Sommige boeken kan je voordelig aankopen bij Acco/Amazon, al zijn ook enkele kopijen in onze Graphics Bibliotheek beschikbaar):
* **Boek**: *Fundamentals of Computer Graphics*, door Peter Shirley.
* **Boek**: *Ray Tracing from the Ground Up*, door Kevin Suffern
* **Boek**: *Physically Based Rendering: From Theory to implementation*, door Matt Phar, Wenzel Jakob en Greg Humphreys [[Online version](http://www.pbr-book.org/)]
* **Online**: Op [Udacity](https://eu.udacity.com/course/interactive-3d-graphics--cs291) is er een MOOC (Massive Online Open Course) te vinden van Eric Haines, over de fundamenten van Computer Graphics. Deze is nuttig voor de verklarende filmpjes en uitleg - de oefeningen met *three.js* mag je maken voor de pure graphicspret, maar zijn minder belangrijk met het oog op je thesis.

### Renderers
Voor de mensen met een ray tracing en/of globale belichting thesis, raden we aan om vertrouwd te raken met een bestaand renderingframework zoals [pbrt](http://pbrt.org/) en/of [Mitsuba](https://www.mitsuba-renderer.org/).

### C/C++ 
Afhankelijk van de gekozen thesis, raden we aan om vertrouwd te raken met programmeren in C/C++. Veel van de graphics-gerelateerde frameworks en libraries die je tijdens je thesis zal gebruiken zijn (hoogstwaarschijnlijk) geschreven in C/C++. Voor meer nuttige resources verwijzen we naar deze [StackOverflow post](https://stackoverflow.com/a/388282/1731200).
